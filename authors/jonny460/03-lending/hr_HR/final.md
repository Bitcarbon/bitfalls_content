Decentralizirane financije (DeFi) u Ethereum ekosustavu [cvatu](https://defi.academy).

Nakon brutalnog pada tržišta 2018., učinjeni su veliki iskoraci oko upravljanja vlastitim financijskim dobrima. Tradicionalni financijski sustavi dopuštaju investitorima da posuđuju, _hedge_-aju i kockaju se s polugama, i te iste opcije sada postaju dostupne na Ethereumu.

DeFi aplikacije također pogoduju onima koji su isključeni iz bankarskog sustava. Dok u tradicionalnom financijskom sustavu većina kredita zahtijeva provjeru zaposlenosti i drugih kvalifikacija, pametni ugovori ethereuma omogućuju da korisnik sam daje polog koji posjeduje, bez ičije dozvole i provjere, i sam posuđuje potrebne količine novca. U ovom ćemo članku proučiti zašto bi netko uopće ulazio u kompleksnu zonu kripto financija.

Trenutno je preko 500 milijuna dolara vrijednosti zaključano u Ethereum DeFi ekosustavu - većina u protokolima za pozajmljivanje. Proći ćemo kroz nekolicinu opcija dostupnih na Ethereum ekosustavu kako bismo pojasnili suptilne i ponekad opasne razlike među njihovim pristupma.

## Maker

Prošli smo kroz [MakerDAO](https://makerdao.com/en/) i njihov stablecoin DAI u [prijašnjem članku](https://bitfalls.com/hr/2019/04/30/ethereum-stablecoin-primer-whats-currently-out-there/) pa će ovo biti samo kratki pregled. Ne možemo pričati o DeFi bez da spomenemo Maker - najkorišteniju DeFi aplikaciju koja trenutno postoji. U pametnim ugovorima Makera trenutno je "parkirano" preko 1.6m ethera kao polog za DAI, što je preko 1% ukupne zalihe ethera.

Kao što smo već spomenuli, DAI je stablecoin koji je vrijednošću na paritetu s američkim dolarom. Za razliku od ostalih stablecoinova kao što je Tether koji su (djelomično) poduprijeti dolarima u bankovnim računima privatnih tvrtki, DAI kao podlogu ima ether kojeg u sustav šalju njegovi korisnici. Dai možete posuditi tako da ether pošaljete u pametni ugovor koji nazivamo CDP (collateralized debt position), proces koji smo objasnili detaljnije [ovdje](https://bitfalls.com/hr/2019/04/30/ethereum-stablecoin-primer-whats-currently-out-there/). Pametni ugovor održava ravnotežu sustava tamo da spaljuje i stvara DAI prema potrebi i zahtjevima.

Polog koji se šalje u CDP kako bi se stvorio DAI je veći od iznosa koji se posuđuje za minimalno 150%. To ujedno štiti vrijednost DAIa ukoliko ether drastično padne. Dakle depozitirate fluktuirajuću valutu da biste dobili stabilnu. Za razliku od ostalih usluga koje ćemo ovdje opisati, DAI je jedina valuta koju možete pozajmiti od Makera.

Pa, zašto biste zaključali svoj ether u neki CDP? Ako mislite da će vrijednost Ethera rasti, posuđivanje DAIa omogućava vam likvidnost u standardnoj valuti bez da ostanete bez svog originalnog ethera. Ukoliko ether drastično poraste, sve što je potrebno je vratiti posuđeni DAI i vaš sada vrijedniji Ether je u vašem novčaniku. Efektivno ste kupili ether po popustu!

## Compound

[Compound](https://compound.finance) je skup pametnih ugovora kojima se pristupa preko jednostavnog sučelja, a služe za decentralizirano tržište financija. Tradicionalno 