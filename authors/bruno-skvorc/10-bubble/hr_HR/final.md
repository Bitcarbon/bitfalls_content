Kako se vlade raznih država polako upoznaju s [blockchain][bc] tehnologijom i priznaju [kriptovalute][cc], tako se pojavljuju i nove regulacije u namjeri da se ubere malo poreza, i da se spriječi prevare. S nedavnim vijestima kako su Kina i Južna Koreja zabranile skupljanje novčanih sredstava preko ICOa (početnih ponuda tokena koje služe za skupljanje kapitala za neki projekt), tržište kriptovaluta je 4.9. palo za 25% u 24 sata.

Zbog takvih i sličnih incidenata, mnogi financijski analitičari uporno tvrde da je Bitcoin mjehur i da će uskoro puknuti - čak i slavni Robert Shiller [tvrdi isto](http://www.businessinsider.com/bitcoin-price-bubble-shiller-best-example-2017-9), a čovjek je dobio Nobelovu nagradu i predvidio dva kraha u prošlosti: krah burze, i krah tržišta nekretnina (oboje s korijenjem u SAD, sasvim slučajno). 

Tko je u pravu? Kriptoentuzijasti koji bacaju svoje ušteđevine u nešto [jedva definirano][cc], ili analitičari s desetljećima iskustva?

## FUD

![FUD - Strah, Nesigurnost, i Dvojba](https://bitfalls.com/wp-content/uploads/2017/09/01.gif)

Do sada, Bitcoin je "umro", 156 puta - prvi put [2010 kad se tvrdilo da nikad neće postati valuta](http://undergroundeconomist.com/post/1528511369), i (za vrijeme pisanja ovog članka) zadnji put [4.9.2017. kad je zbog upravo gore navedenih Azijskih regulacija tržište prošlo kroz nagli spust](https://seekingalpha.com/article/4103953-death-bitcoin-future-cryptocurrencies?page=2).

Samo ove godine, Bitcoin je "umro" [36 puta](https://99bitcoins.com/category/bitcoin-obituaries/2017/) - 8 puta više nego 2016, ali 5 puta manje od 2015, kada je proglašen mrtvim [u 41 publikacija](https://99bitcoins.com/category/bitcoin-obituaries/2015/). S još 4 mjeseca do kraja godine, garantirano stižemo i taj rekord.

Da biste opstali u kripto svijetu za vrijeme ovih volatilnih razdoblja, imajte na umu sljedeći akronim: FUD. _Fear, Uncertainty, and Doubt_ je fraza koja označava stanje uma kad tržište pati - viralno širenje negativnih emocija koje uzrokuje lančanu reakciju paničnog prodavanja tokena po cijenama često nižim od kupovnih. Za vrijeme viralnog FUDa (kao što je to bilo u slučaju gore spomenutih Azijskih regulacija), oni koji _imaju_ i _mogu čekati_ najbolje se okoriste na onima koji su nesigurni i na koje FUD ima najvećeg utjecaja. 

Zapamtite da je u kriptovalutama situacija gotovo identična dionicama - uvijek se kupuje _od nekoga_ i prodaje _nekome_. Onaj tko zna da će se tržište oporaviti lako kupi sada jeftinije dionice i čeka oporavak, dok onaj tko je u stanju panike jer je _uložio novac koji si ne može priuštiti izgubiti_ intuitivno prodaje da izgubi čim manje.

## Dakle... nije mjehur?

O itekako jest.

Kao prvo, bitno je znati da je Bitcoin trenutno rascijepljen na 2 dijela, i drama koja se odvija u njihovim diskusijama je proporcija kakve ni Shakespeare ne bi izmislio. Oba ogranka Bitcoina imaju svoje kritične nedostatke koje ćemo opisati u posebnom članku, i oba voze punom brzinom prema rubu litice kojeg nijedna strana ne vidi jer previše gledaju prema mjesecu.

![Bitcoin vs Bitcoin Cash](https://bitfalls.com/wp-content/uploads/2017/09/02-1.png)

Drugo, _lagani_ padovi (da, stvarno - 25% u 24h je u svijetu kriptovaluta još uvijek lagano, bilo rast ili pad) poput ovoga 4.9. uzrokovanog Kineskim regulacijama su ništa prema onome što nas čeka. Kako se sve više "običnih smrtnika" upoznaje s kriptovalutama i naivno baca svoj novac u projekte koji su garantirane i očite prevare (poput OneCoin, ili najnovijeg projekta kojeg [reklamira Paris Hilton](https://twitter.com/ParisHilton/status/904456098035286016)), mnogi će izgubiti novac kada shvate da je ponestalo drugih naivnih ljudi koji bi njihove tokene kupili, i time održali cijenu potražnje na željenom nivou.

Nadalje, regulacije poput ovih kineskih su dugoročno _dobre_ za svijet kriptovaluta upravo zato jer će smanjiti dovod i odvod _glupog novca_ u svijetu kriptovaluta. Ako spriječimo da se ICOi otvaraju na sve strane od svakakvih nekvalificiranih ljudi (jesmo li već spomenuli da __*Paris Hilton*__ reklamira novi coin?), spriječit ćemo i to da naivni sljedbenici takvih ljudi (poput Parisinih 16 miljuna Twitter sljedbenika) gube enormne količine novca u takvim prevarama.

Nedvojbeno je da će da kad dođe do _mainstream_ zasićenja (tj. kad Bitcoin postane nešto s čime je svaki drugi čovjek upoznat u barem nekom kapacitetu) vrijednost dramatično pasti jer će postati očito da je [vrijednost stvar dogovora i potražnje][cc] - ako potražnja padne, i cijena pada, a kad cijena pada, nastupa FUD.

Ali to da je mjehur i da nas čeka taj pad nije loše. Dotcom mjehur je isto puknuo i mnogi su ostali bez novca, no to je također bio _glup novac_. Opstale su tvrtke koje su imale dobar biznis model, stabilne investitore, i proizvod koji radi ono što obećaje. Internet nije nestao zbog Dotcom puknuća - neće ni kriptovalute.

## Koliko vremena imamo?

Robert Shiller kaže da bubble obično traje 10 godina, i onda puca. No, s obzirom da smo daleko od zasićenja i da je Dotcom mjehur vrijedio 6.7 **triljuna** prilikom pucanja a kripto tržište je trenutno na ispod 200 miljardi, vjerojatnije je da imamo još 10ak godina.

![Usporedba veličine mjehura](https://bitfalls.com/wp-content/uploads/2017/09/03.jpg)

Ako ste u kriptovalutama zbog brze zarade, okoristite se prilikama poput one koja je nastupila 4.9. - kupite jeftino, prodajte skupo. Kladite se na rast ili pad cijene na platformama poput [eToro](http://etoro.tw/2uEBRXu). Ako ste u kriptovalutama zbog dugotrajne zarade, čekajte još nekoliko godina i prodajte sve za enormne dobitke. Ako pak ste u svemu ovome zbog [blockchain][bc] tehnologije i vjerujete u tehnološku revoluciju koja nas čeka, uzmite piće, zavalite se u fotelju, i opustite se - bit će zabavno.

_Ili - još bolje - kupite valutu koja ne srlja u provaliju i koja ima tehnološku budućnost! Nešto poput Ethera, OMG-a, NEO-a, ili čak Litecoin. Ne zaboravite da kod nas možete s lakoćom kupiti sve vrste kriptovaluta i [sigurne načine za spremanje istih][ledger]. Javite nam se s upitima na [contact@bitfalls.com](mailto:contact@bitfalls.com)._

[bc]: https://bitfalls.com/hr/2017/08/20/blockchain-explained-blockchain-works/
[cc]: https://bitfalls.com/hr/2017/08/20/cryptocurrency/
[ledger]: https://bitfalls.com/hr/shop/ledger-nano-s-bitfalls/