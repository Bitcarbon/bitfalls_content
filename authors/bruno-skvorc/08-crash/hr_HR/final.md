12.09.2017., [Charlie Lee](https://twitter.com/satoshilite) - osoba iza Litecoin projekta - izbacio je sljedeći tweet:

![@satoshilite tweet](https://bitfalls.com/wp-content/uploads/2017/09/01-1.jpg)

"Izgleda kao da je Kina konačno zabranila Bitcoin mjenjačnice. (Anoniman izvor kojem potpuno vjerujem) Postoji samo jedan odgovor na to: HODL"

_HODL je ujedno akronim za "hold on for dear life" - drži kao da ti život ovisi o tome - i krivo napisana riječ "hold" koja ima svoju povijest na [bitcointalk forumu](https://bitcointalk.org/index.php?topic=375643.0). HODL se koristi kao naziv za situaciju u kojoj čuvamo i ne prodajemo kriptovalute bez obzira na fluktuacije tržišta._

Nekoliko momenata kasnije, tržište kriptovaluta je palo za cca 10% u roku od 20 minuta. Sat vremena kasnije, 5% tog gubitka se povratilo. Charlie je brzo optužen za širenje FUDa, obrisao je tweet i maknuo se s Twittera na neko vrijeme zbog napada javnosti.

Koliko god to sve zvučalo nevino i bedasto, tweet koji je sposoban uništiti 10% cijelog tržišta je objektivno izuzetno opasna stvar. Upravo zbog toga bitnije je nego ikad da [kriptovalute][cc] postanu _mainstream_ i prošire se u ruke običnih ljudi - kao što smo rekli u [članku o nezaustavljivosti Bitcoina][stop], jedino kada kriptovalute postanu nezamijenjive, postati će nezaustavljive. Ovakvi krahovi mogući su upravo jer je Bitcoin još uvijek premalen i prebeznačajan u globalnom kontekstu. 

Kao što smo napisali u [članku o kolapsu Bitcoina][bubble] i šansama da se isti u skorije vrijeme dogodi, dugoročno su ovakvi prepadi dobri - ne samo jer tjeraju _glup novac_ od područja kriptovaluta i sprječavaju dugoročne gubitke kod neinformiranih ljudi, već i jer je regulacija o kakvoj je **zapravo** riječ u Kini prijeko potrebna.

Kao što jedan Redditor [kaže][reddit], u Kini se masivno manipulira "kitovima" (ljudima koji imaju ogromne količine kriptovaluta) putem lažnih vijesti, mjenjačnice nemaju revidirane račune i uplate građana završavaju u džepovima vlasnika mjenjačnica, dok na samoj platformi ostaje samo brojka koja simulira vlasništvo kriptovalute, mjenjačnice redovito mijenjanju iznose provizija i dostupne parove valuta za trgovanje, time manipulirajući tržište, itd. 

Regulacije koje prijete (ponavljamo, ne radi se o kompletnoj zabrani nego o zabrani prometovanja do kad se ne formiraju regulacije) su put k kontroliranom ali stabilnom kineskom kripto-tržištu. Koliko god je glupo od Charlie Lee-a da ovako širi FUD, u jednoj je stvari u pravu: HODL. Sve krize imaju svoj kraj, i kriptovalute će iz ovoga izaći jače.

[cc]: https://bitfalls.com/hr/2017/08/20/cryptocurrency/
[stop]: https://bitfalls.com/hr/2017/08/21/is-bitcoin-unstoppable/
[bubble]: https://bitfalls.com/hr/2017/09/06/bitcoin-bubble/
[reddit]: https://www.reddit.com/r/CryptoCurrency/comments/6zp8s8/just_my_thoughts_on_the_china_news_from_jihan_wu/