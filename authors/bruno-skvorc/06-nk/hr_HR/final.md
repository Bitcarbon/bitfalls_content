Izgleda da i Kim Jong-un vidi potencijal [kriptovaluta][cc].

Najnoviji [izvještaj sigurnosne tvrtke FireEye](https://www.fireeye.com/blog/threat-research/2017/09/north-korea-interested-in-bitcoin.html) kaže da je od svibnja 2017. Sjeverna Koreja našla novi prioritet cilja hakerskih napada prebacivši se na mjenjačnice za kriptovalute, s prijašnjih napada na banke i mrežne sustave "konkurencije". 

Prema izvještaju, državno sponzorirane jedinice usredotočile su se na minimalno tri južnokorejske kriptomjenjačnice i napale ih metodama koje odgovaraju prijašnjem tragu ostavljenom za vrijeme velike [PEACHPIT provale](https://www.fireeye.com/content/dam/fireeye-www/global/en/blog/threat-research/FireEye_HWP_ZeroDay.pdf) iz 2016.

Ono što sigurno znamo je da je u travnju [ukradeno preko $5 miljuna](https://news.bitcoin.com/hacked-korean-bitcoin-exchange-yapizon-offers-ious/) iz mjenjačnice Yapizon. U srpnju, mediji su objavili da su [miljarde korejskih won-a](http://uk.businessinsider.com/south-korean-bitcoin-exchange-bithumb-hacked-ethereum-2017-7) ukradene s Bithumb mjenjačnice.

Povežemo li te tragove s činjenicom da se ranije ove godine [našla](https://www.csoonline.com/article/3187548/security/kaspersky-lab-reveals-direct-link-between-banking-heist-hackers-and-north-korea.html) direktna veza Sjeverne Koreje i raznih napada na banke i tvrtke koje se bave kriptovalutama diljem svijeta, sjevernokorejski interes za kriptovalute postaje očit.

Dok je korisnost kriptovaluta u rukama režima poput Sjeverne Koreje naoko upitna, potrebno je samo podsjetiti se da mnoge mjenjačnice u tom području još nemaju konkretne zakone protiv pranja novca tim putem i dopuštaju neregulirano izvlačenje sredstava. Uspije li S.K. izvući potencijalno ukradene kriptovalute iz provaljenih mjenjačnica na neke druge, može ih zamijeniti u one malo anonimnije. Time im se otvara put za priljev strane gotovine, što im u ovim danima kada im [zbog UN-ovih sankcija](http://www.bbc.co.uk/news/world-asia-41235157) presušuju metode financiranja predratnih pothvata najviše i treba.

[cc]: https://bitfalls.com/hr/2017/08/20/cryptocurrency/