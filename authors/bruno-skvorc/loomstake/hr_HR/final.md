Mnogi [blockchain](https://bitfalls.com/hr/2017/08/20/blockchain-explained-blockchain-works/) projekti nude način za pasivnu zaradu i prikupljanje kamata na [kriptovalutama](https://bitfalls.com/hr/2017/08/20/cryptocurrency/) koje posjedujete. Oni poput [Compound Finance](https://bitfalls.com/hr/2019/01/22/make-your-crypto-work-for-you-earning-interest-on-crypto-loans/) to čine putem kredita, dok drugi idu putem _stakinga_.

## Staking

Staking je stavljanje određenog uloga u blockchain mrežu kao garanciju istinitog verificiranja transakcija. Na taj se način postaje [validator](https://bitfalls.com/validators) i ako drugi validatori detektiraju da lažete, vaš se ulog uništava. Zauzvrat za pošteno ponašanje, validatori dobivaju dio nagrade iz novo nastalih blokova tog blockchaina. Tako će funkcionirati [Ethereum 2.0](https://bitfalls.com/hr/tag/two-point-oh/).

Staking je odličan način za pasivnu zaradu u blockchain svijetu no potrebni su veći iznosi početnog kapitala i liberalan stav prema rizicima od gubitaka.

_Pročitajte više o Proof of Work usporedbi s Proof of Stake i Proof of Authority modelom osiguranja u [ovom članku](https://bitfalls.com/2018/04/24/whats-the-difference-between-proof-of-work-pow-proof-of-stake-pos-and-delegated-pos/)._

Staking je način na koji lanci poput EOSa i Tezos-a funkcioniraju. No ti lanci nisu usavršili metodu podržavanja stotina tisuća validatora i samim time ovise o ograničenom, manjem broju validatora koji unaprijed bivaju odobreni od strane nekog autoriteta, kao što je to u nekom Proof of Authority lancu. Mnogo kriptografskih ključeva velikog broja validatora koje treba provjeriti odjednom uzrokovalo bi zastoj u mreži veći nego je blokovima potrebno da se propagiraju mrežom, i samim time mreža se desinkronizira - čvorovi vide različita stanja. Uz to, s obzirom na mali broj validatora, računala koja pogone validatori moraju biti moćna i skupa.

Tu dolazi do delegacije. Delegacija je proslijeđivanje vaših tokena nekom validatoru kako bi isti glasao u vaše ime, i vratio vam dio profita koji zarađuje na nagradama od validacije novih blokova.

Dok je takav način osiguranja blockchaina popularan kao sigurnost prvog sloja (layer-1) u novijim blockchainima, isti je veoma koristan u osiguravanju posebnih aplikacija ili čak sidechainova i plasma chainova - sestrinskih mini-lanaca koji se samo vežu na glavni, poput Ethereumovog. Takav je i slučaj s primjerice Aurora DAO koji osigurava decentraliziranu mjenjačnicu IDEX, kao i s [Loom](https://bitfalls.com/hr/2018/03/14/loom-token-lifelong-membership-loom-dappchains/)-om, tvrtkom koja održava plasma lance kojima je namjena brzi protok transakcija i ugodnost korištenja od strane krajnjih korisnika, kao što smo to [prije opisali](https://bitfalls.com/hr/2018/08/25/plasma-update-loom-now-has-3-sidechains-in-production/).

## Staking s Loom-om

S Loom-om prvo odlučujete s kojim validatorom delegirate te im tada šaljete svoje LOOM tokene. Ima ih više i trenutno svi uzimaju proviziju od 25%.

![](https://bitfalls.com/wp-content/uploads/2018/10/01-3.png)

Evo kako to funkcionira. Inicijalna procjena zarade vidljiva je u tablici dolje uzetoj iz [ovog članka o ekonomiji validiranja](https://medium.com/loom-network/plasmachain-validator-staking-economics-part-1-e816d5825849).

![Validator returns](https://cdn-images-1.medium.com/max/1200/1*ItpAo6GZ1MYnFjEdH5SGBA.png)

To je _prije_ provizije koju uzima validator. Osim toga, Loom mreža daje bonus za dulje periode zaključavanja tokena - zaključavanje na godinu dana daje najveći bonus. To znači da vam vaš ulog neće biti dostupan dulje vrijeme i da biste mogli propustiti sljedeći _bull run_ za vrijeme kojeg biste mogli prodati Loom tokene po dobroj cijeni, ali s druge strane takav pristup nudi stabilni dugoročni prihod - na vama je da odvagnete prednosti i nedostatke.

Nakon što ste neko vrijeme _stakeali_, pojavljuje se nagrada u vašem računu.

![Loom reward](https://bitfalls.com/wp-content/uploads/2018/10/02-1.png)

Možete je skupiti i depozitirati na svoj kripto novčanik na plasma lancu klikom na Claim Reward gumb.

![Reward deposited](https://bitfalls.com/wp-content/uploads/2018/10/04.png)

Nakon toga možete skupljenu nagradu izvući na glavni Ethereum lanac i prodati je, ili je ponovno uložiti.

![Stake dashboard](https://bitfalls.com/wp-content/uploads/2018/10/05.png)

![Updating delegation](https://bitfalls.com/wp-content/uploads/2018/10/06.png)

Imajte na umu da će ponovno ulaganje kod istog validatora uzrokovati resetiranje trajanja zaključavanja. Ukoliko ste preuzeli nagradu 12-mjesečnog uloga nakon mjesec dana i ponovno je uložili kod istog validatora, zaključavanje će biti vraćeno na 12 mjeseci umjesto preostalih 11. 

Zbog toga je pametno rasporediti uloge na razne validatore - to vam daje opadajuće periode zaključavanja (npr. novi ulog se otključa svaki mjesec ako uzmete 13 različitih validatora), a ujedno vas i osigurava od propadanja jednog od validatora.

Pa, funkcionira li to zaista?

U jednom mjesecu _stakinga_ svojih 64311 LOOM tokena, zarada Bitfalls-a je bila nekih 800 LOOM tokena. To je 1.25% mjesečno ili cca 15% godišnje što odgovara procjeni od 20% minus provizija validatora. To je najveći _staking_ povrat bilo kojeg blockchain projekta danas, više i od Tezosa koji se [netočno reklamira kao najprofitabilniji](https://cryptobriefing.com/tezos-most-profitable-staking/).

Zbog osobnog iskustva s Loom ekosustavom, i kao _staker_ i kao korisnik njihovih proizvoda, vjerujem da je ulaganje u ovaj projekt dobra ideja.