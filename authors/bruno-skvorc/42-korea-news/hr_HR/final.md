Jedna od najvećih internet trgovina i trgovački centar u Južnoj Koreji, [WeMakePrice][wmp], [izjavila][news] je kako je u pregovorima o izravnom spajanju s  Bithumbom, Korejskom burzom kriptovaluta. Za početak planiraju integrirati 12 različitih kriptovaluta uključujući [Bitcoin][btc], [Ethereum][eth] i [Ripple][xrp].

Ovo je prvi puta da je jedna od najvećih Korejskih trgovina dala priliku [kriptovalutama][cc] što je možda i prvi pravi test kriptovaluta u svrsi plaćanja umjesto špekulativnih investicija. Valute će biti integrirane pomoću Wimepaya čije usluge trgovački centar koristi od prije.

Proces integracije će se nastaviti čim se potvrde regulacijske mjere i politika vlade po pitanju virtualnog novca. Ne smijemo zaboraviti da je Koreja nedavno objavila potpunu zabranu anonimnog trgovanja kriptovalutama i učinila korištenje kriptovaluta ilegalnim za maloljetnike.

U Americi su Overstock i Newegg već omogućili plaćanje kriptovalutama, a i Microsoft je nakon kratke stanke zbog velike volatilnosti i skupih transakcija vratio opciju plaćanja Bitcoinom. Dok se ne riješe problemi skaliranja, korištenje kriptovaluta kao sredstva plaćanja još uvijek je [neizvjesno][dubious].

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[wmp]: https://www.crunchbase.com/organization/wemakeprice
[news]: http://news.naver.com/main/read.nhn?mode=LSD&mid=sec&sid1=101&oid=001&aid=0009842891
[dubious]: https://bitfalls.com/2018/01/25/bitcoin-causing-problems-payment-processors/
[btc]: https://bitfalls.com/hr/2017/09/01/send-receive-bitcoin/
[eth]: https://bitfalls.com/hr/2017/09/19/what-ethereum-compare-to-bitcoin/
[xrp]: https://bitfalls.com/hr/2018/01/29/ripples-xrp-banks-no-way/
[cc]: https://bitfalls.com/hr/2017/08/20/cryptocurrency/
