Jedna od najvećih IT kompanija, Fujitsu, nedavno je lansirala svoj [blockchain inovacijski centar][fujitsu] sa sjedištem u Briselu koji će se primarno baviti istraživanjem [blockchain][bc] tehnologije te razvijati projekte povezane s "pametnim gradovima" poput Brisela u suradnji s privatnim i javnim organizacijama. 

Nedavno su se pojavile i [glasine][glasine] kako treći najveći svjetski proizvođač mobilnih telefona, Huawei, razmišlja o razvoju mobilnog telefona koji će imati mogućnost pokretanja aplikacija baziranih na [blockchainu][bc]. Time bi blockchain tehnologiju uvelike približili široj publici, a sve to namjeravaju napraviti u suradnji sa tvrtkom [Sirin Labs][sirin] koja već ima operativni sustav zvan Sirin OS koji pokreće aplikacije na blockchainu. Sirin Labs također radi na vlastitom _smartphoneu_ baziranom na blockchainu koji će imati ugrađeni [_cold storage_][cs] novčanik i sustav automatske pretvorbe [fiat][fiat] novca u [kriptovalute][cc] odnosno tokene potrebne za pokretanje aplikacija na blockchainu.

Nakon G20 samita u Argentini, ministar financija Francuske, Bruno Le Maire, oformio je radnu skupinu koja će regulirati kriptovalute stvarajući odgovarajući regulatorni okvir i pravila kojim će smanjiti utjecaj [kriptovaluta][cc] na ekonomiju. Na taj način francuska sprječava izbjegavanje plaćanja poreza, pranje novca i ostale ilegalne radnje. Le Marie je [izjavio][izjavio] kako će skupinu voditi guverner središnje banke Francuske u cilju sprječavanja negativnih utjecaja na financijski sustav Francuske te suzbijanje kriminala povezanog s kriptovalutama, ali i u cilju poticaja razvoju blockchain tehnologije kao ključa ekonomskog rasta i razvoja poslovanje putem [ICO-a][ico].

Za to je vrijeme riznica Ujedinjenog Kraljevstva najavila pokretanje radne skupine za kriptovalute koja će biti dio šireg plana strategije financijskih tehnologija, a koju će tvoriti Britanska narodna banka, Bank of England (BOE) i nadležno Tijelo za financijsko ponašanje (FCA) koji će regulirati i proučavati prednosti te nedostatke tehnologije na kojoj se kripovalute temelje. Britanija je u procesu potpisivanja sporazuma s Australijom koja će _fintech_ kompanijama Ujedinjenog Kraljevstva omogućiti prodaju robe i usluga na području Australije, a osim toga ova _fintech_ strategija cilja na stvaranje standarda za razne financijske industrije koji će olakšati stvaranje partnerstva između banaka i _fintech_ kompanija.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[fujitsu]: http://www.fujitsu.com/be/about/resources/news/press-releases/2018/emeai-20180321-fujitsu-opens-blockchain-innovation-center.html
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[glasine]: https://www.bloomberg.com/news/articles/2018-03-21/huawei-said-to-be-in-talks-to-build-blockchain-ready-smartphone
[sirin]: https://sirinlabs.com/
[ico]: https://bitfalls.com/hr/glossary/#ico
[cs]: https://bitfalls.com/hr/glossary/#offline-storage
[fiat]: https://bitfalls.com/hr/glossary/#fiat
[izjavio]: https://www.numerama.com/politique/336943-tribune-cryptoactifs-blockchain-ico-comment-la-france-veut-rester-a-la-pointe-par-bruno-le-maire.html
