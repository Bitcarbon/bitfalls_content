Vjerojatno ste svi čuli za [Bitcoin][btc], ali vrlo su male šanse da vi zapravo imate udio u njemu.

Skoro 60% Amerikanaca čulo je ili je čitalo o najvećoj svjetskoj [kriptovaluti][cc], sudeći prema rezultatima ankete SurveyMonkeya i Global Blockchain Business Councila koja je u siječnju provedena na 5700 odraslih osoba. No, samo 5% ljudi stvarno posjeduje digitalni novac.

Tih nekoliko investitora u Bitcoin prilično su dosljedni demografiji. Nadmoćnih 71% njih su muškarci. 58% tih muškaraca su mladi ljudi između 18 i 34 godine, a za razliku od šire američke populacije, gotovo polovica njih su pripadnici manjina.

Na pitanje zašto su kupili kriptovalute investitori su odgovorili kako se radi o kombinaciji nedostatka povjerenja u banke i mogućnosti višestrukog povrata investicije. Trećina vlasnika Bitcoina kaže da je to način izbjegavanja vladinih regulacija, dok je u drugom pitanju 24% njih reklo da više vjeruju Bitcoinu nego američkoj vladi. Petina ispitanih Bitcoin vidi kao zaštitu od kraha vrijednosti tradicionalne imovine. Više od 60% ispitanih kaže kako kupnju digitalnog novca gledaju kao rastuću investiciju.

Prošle godine, ulaganje se uvelike isplatilo. Bitcoin je u 2017. vrtoglavo porasao više od 1400% dosegavši krajem prošle godine vrijednost višu od 19500 dolara. Međutim, većina tog rasta je vraćena jer se vrijednost Bitcoina iz prosinca gotovo prepolovila na današnjih 11000 dolara, sudeći po podacima Bloomberga.

Oko 70% ispitanika ovog je mjeseca izjavilo da će Bitcoin nešto vrijediti za više od 5 godina, ali je isto tako 38% ispitanika reklo da Bitcoin vidi kao balon koji bi već ove godine mogao puknuti. 41% vlasnika Bitcoina složilo se s time.

[btc]: https://bitfalls.com/hr/2017/09/01/send-receive-bitcoin/
[cc]: https://bitfalls.com/hr/2017/08/20/cryptocurrency/
