Ovaj članak je pregled novosti iz proteklog tjedna u svijetu kriptovaluta u kojem ćemo kao i svakog petka spomenuti 5 najvažnijih vijesti i podijeliti s Vama poveznice ukoliko želite dublje zaroniti u određenu temu.

---

### Ruska regulacija ICO-a potkovana rubljom?

Ministarstvo ruskog telekoma i komunikacija (MinComSvyaz) pripremilo je [vodič][doc] za inicijalne ponude coinova ([ICO][ico]).  U njemu ističe kako bi organizatori ICO-a trebali biti akreditirani na razdoblje od 5 godina od strane MinComSvyaz-a te kako bi ICO morao biti registriran u [Rusiji][russia] s minimalnim kapitalom od 1,7 milijuna dolara. Također, morali bi biti licencirani za razvoj, proizvodnju i distribuciju [kriptovaluta][cc], a osim što bi za sredstva prikupljana putem ICO-a morali imati račun u ruskoj banci, sredstva bi se prikupljala isključivo u ruskim rubljima. 

U [dokumentu][doc] nema riječi o pre-ICO fazama kao ni o zaključavanju sredstava ranih investitora, a investitori se boje da će ovakve stroge regulacije preplašiti start-upe i otežati im održavanje ICO-eva u Rusiji. Iz ruske [udruge za kriptovalute i blockchain][ubik] [kazali][link] su kako se u dokumentu koristi pogrešna terminologija koja može rezultirati konfliktima te kako se dane regulacije ne slažu s trenutnima. 

### Japanske smjernice za regulaciju ICO-a, 14% mladih investiralo u kriptovalute

Osim potencijalnih regulacija u Rusiji, japanski je centar za strategije stvaranja zakona na sveučilištu Tama izdao [listu smjernica][guide] za regulaciju i legalizaciju ICO-a u Japanu. U njemu se nalaze pravila povezana s borbom protiv pranja novca (AML), identifikacijom investitora (KYC), praćenjem napretka projekta kao i zaštita imovine i dugova investitora. 

U [izvještaju][guide] se ICO deklarira kao obveznica te kažu kako bi uz implementaciju odgovarajućih zakona i pravila tehnologija na kojoj se ICO temelji, mogla dobro postati novi način financiranja.

Nova [istraživanja][poll] pokazala su kako 14% mladih muškaraca u dobi između 25-30 godina u Japanu posjeduje kriptovalute. U istraživanju je sudjelovalo 4734 muškaraca od kojih je preko 25% kazalo kako je investiranje u kriptovalute njihova prva investicija od kojih je nešto više od 10% investiralo preko 10 milijuna yena (9360 dolara). 

25% ispitaika kupilo je kriptovaute na vrhuncu njihovih cijena u prosincu prošle godine, dok je njih 15% to učinilo nakon naglog pada koji je uslijedio početkom ove godine. Zbog toga vjerojatno trećina njih kaže kako ne namjerava nastaviti ulagati u njih.

### Tajland uvodi PDV na kriptovalute

U Tajlandu se osim 15% poreza na kapitalnu dobit od kriptovaluta očekuje i uvođenje stope PDV-a od 7% kako bi se spriječilo pranje novca i izbjegavanje poreza.  

Prijedlog je još uvijek u razmatranju, a navodno će mali investitori biti oslobođeni PDV-a ukoliko trguju putem [mjenjačnica][exc], no ako će imati kapitalnu dobit morat će platiti i PDV objavio je [Bangkok Post][post].

### Kazakhstan i Indija zabranjuju kriptovalute?

 Narodna banka Kazakhstana odlučila je usprkos visokoj stopi korupcije, namještenih izbora i nepoštivanja ljudskih prava "zaštiti" svoj građane zabranom kriptovaluta. Guverner banke, Akishey, [rekao][rekao] je kako namjeravaju zabraniti rad [mjenjačnicama][exc] kriptovaluta koje rade s [fiat][fiat] valutama, kao i [rudarenje][mine] kriptovaluta u Kazakhstanu.
 
 Čini se kako se središnja banka korumpiranog Kazakhstana osjeća ugroženom novom tehnologijom pa je namjerava zabraniti izvlačeći se na zaštitu građana te sprječavanje pranja novca i financiranja terorizma.
 
 Slično je i u Indiji gdje je središnja banka [kazala][kazala] kako više ne želi imati posla s kriptovalutama ni u kojem obliku, bile one dio kompanija koje se njima bave ili pojedinaca. Kao i u Kazakhstanu Indija tvrdi kako je sve to za dobrobit građana i u svrhu sprječavanja pranja novca.
 
### Švedska lansira nacionalnu kriptovalutu?

 Čini se kako će Švedska koja je sve bliže ostvarenju cilja bezgotovinskog društva postati prva država svijeta koja će svoju [nacionalnu kriptovalutu][dkuna], eKronu, izdati u suradnji s IOTA-om.
 
 Tako se barem može zaključiti iz Twitter komentara IOTANews-a u kojem je, prije nego što je obrisan, pisalo:
 
 > Švedska bi mogla postati prva država koja će imlementirati nacionalnu kriptovalutu s IOTA-om. No, prije nego što Nordijske zemlje postanu potpuno bezgotovinske, Riskbank je istaknula nekoliko problema koje bi nacionalna kriptovaluta morala riješiti.

Riskbank je inače Švedska nacionalna banka koja nema nikakvih konflikata s Europskom središnjom bankom (kao što je to imala Estonija) kada je riječ o kriptovalutama pošto Švedska nije dio Eurozone. Podsjetimo, Estoniji je prošle godine ECB zabranila izdavanje vlastite kriptovalute.

Ove glasine su još uvijek neslužbene, no Riskbank zasad podržava ovu ideju u kojoj bi [eKrona][dkuna] trebala biti ekvivalentna [fiat][fiat] valuti Švedske, dok je IOTA izabrana zbog svog Tangle sistema koji postaje sve brži i bolji što ga više ljudi koristi.

-------------------------------

Ako vam je ovaj članak koristio, razmislite o tome da nas podržite u daljnjem radu [donacijom][donate].

[rekao]: https://sputniknews.com/asia/201803301063085023-kazakhstan-digital-currency-mining-ban/
[donate]: https://bitfalls.com/hr/donate
[eth]: https://bitfalls.com/hr/2017/08/20/blockchain-explained-blockchain-works/
[bc]: https://bitfalls.com/hr/2017/08/20/blockchain-explained-blockchain-works/
[ico]: https://bitfalls.com/hr/glossary/#ico
[link]: https://www.kommersant.ru/doc/3591660
[doc]: http://regulation.gov.ru/projects#search=%D1%86%D0%B8%D1%84%D1%80%D0%BE%D0%B2%D1%8B%D0%B5&npa=79293
[russia]: https://bitfalls.com/hr/2018/04/03/no-russian-hotels-will-not-accepting-cryptocurrency-yet/
[cc]: https://bitfalls.com/hr/2017/08/20/cryptocurrency/
[ubik]: https://bitfalls.com/hr/2018/02/17/cryptouk-croatia-japan-formalize-blockchain-associations/
[guide]: https://www.tama.ac.jp/crs/2018_ico_en.pdf
[poll]: https://www.cyberagent.co.jp/news/detail/id=21497
[post]: https://www.bangkokpost.com/business/finance/1436159/draft-decree-on-digital-assets-approved
[exc]: https://bitfalls.com/hr/glossary/#exchange
[fiat]: https://bitfalls.com/hr/glossary/#fiat
[mine]: https://bitfalls.com/hr/glossary/#mining
[dkuna]: https://bitfalls.com/hr/2017/10/31/dkuna-use-case-government-cryptocurrency-option/
[kazala]: https://rbidocs.rbi.org.in/rdocs/PressRelease/PDFs/PR264270719E5CB28249D7BCE07C5B3196C904.PDF
