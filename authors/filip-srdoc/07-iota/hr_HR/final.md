Samo nekoliko tjedana nakon što je pružatelj digitalnog [novčanika][wallet], Stellar Lumens hakiran, još jedan [altcoin][alt] našao se na udaru hakera. Ovaj puta su hakeri korisnicima IOTA-e ispraznili novčanike koristeći zlonamjerne online generatore sjemena. Procijenjuje se da je u ovoj digitalnoj pljački ukradeno IOTA-e u vrijednosti 4 milijuna dolara.

Prema IB Timesu, napadači su koristili lažne web stranice kako bi generirali detalje lozinke za [Fintech][link] (financial technology) mrežu. Hakeri su također koristili DDoS napade tijekom upada i uspjeli preseliti IOTA coinove korisnika na svoje novčanike putem sjemena koje su dobili od ugrožene web stranice.

## Ukradeno sjeme 

Generiranje sjemena je proces kojim se kreira lozinka koja sadržava 81 znak za otvaranje ili zaštitu IOTA novčanika. To je ekvivalent korisničkog imena i lozinke odnosno digitalnog ključa. Web stranice koje generiraju online sjeme mogu obaviti ovaj prilično kompleksan zadatak. Također se može sve izvesti i offline, ali to zahtijeva neku tehničku stručnost.

Iskorištena web stranica bila je iotaseed.io, koja je generirala niz znakova kako su korisnici pomicali miš na zaslonu. Web stranica je od tada offline, a ostala je samo poruka "Skinuto. Isprike." Bio je to najbolji rezultat za online generatora sjemena  u tražilicama - moguće da je oglas za ovu phishing stranicu bio plaćen Googlu da zauzme prvo mjesto na tražilici.

## IOTA je sigurna

IOTA-in distribuirani [blockchain][bc] ostao je siguran i samo su novčanici kojima se pristupilo s ugroženim sjemenom pretrpjeli gubitke. Član IOTA Evangelist Networka, Ralf Rottmann, na Mediumu je objasnio situaciju.

> "Iz onoga što sam čuo, mnogi korisnici koji su izgubili svoja sredstva stvorili su svoje sjeme na iotaseed.io. Postoji mogućnost da su ljudi iza ovog kao i nekih potencijalnih drugih generatora sjemena cijelo vrijeme čvrsto sjedili i sakupljali gomile sjemena, iako mi stvarni broj pogođenih korisnika nije poznat.
Činjenica da je iotaseed.io još uvijek online u vrijeme pisanja ovog, mogla bi upućivati na to da je web stranica samu sebe ugrozila, a to nisu bili ljudi koji su vodili napad."

Rottmann je nastavio:

> "Žrtve su doslovno dijelile ključeve njihovih novčanika s napadačima koristeći web stranicu napadača. U biti, iz čisto tehničke i sigurnosne perspektive, svi transferi koji su se dogodili u ovom napadu, su legitimne transakcije. Napadači su znali sjeme. Pozvali ste ih u svoj novčanik, dajući im ključeve na pladnju. Napadači nisu iskoristili ništa specifično za IOTA-u! To je jako važno."

Neki promatraći su komentirali kako je situacija mogla biti izbjegnuta da IOTA pokreče i održava vlastiti generator sjemena. Međutim, suosnivač IOTA-e, David Sønstebø, imao je suosjećanja i rekao je da bi korisnici trebali biti odgovorni za vlastitu sigurnost, dodavši: 

> "Neki neiskusni korisnici otišli su na web stranicu koja je bila navedena u Google oglasima kako bi generirali lozinku, tj.na phishing website. Kao posljedica toga, oni su u biti dali svoju lozinku ovom zlom operatoru. IOTA tehnologija uopće nije bila pogođena."

Napad se pojavio samo tjedan dana nakon što je 450.000 dolara XLM-a podignuto iz kompromitirane treće strane Stellar Lumens digitalnog novčanika.

[link]: https://www.investopedia.com/terms/f/fintech.asp
[wallet]: https://bitfalls.com/hr/2017/08/31/what-cryptocurrency-wallet/
[alt]: https://bitfalls.com/hr/glossary/#alt-coins
[bc]: https://bitfalls.com/hr/2017/08/20/blockchain-explained-blockchain-works/







