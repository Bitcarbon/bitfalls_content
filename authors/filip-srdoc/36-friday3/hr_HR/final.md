Ovaj članak je pregled novosti iz proteklog tjedna u svijetu kriptovaluta u kojem ćemo kao i svakog petka spomenuti 5 najvažnijih vijesti i podijeliti s Vama poveznice ukoliko želite dublje zaroniti u određenu temu.

---

### Još jedna mjenjačnica seli na Maltu

Nakon što je [Binance][binance] svoje sjedište odlučio preseliti na [Maltu][binance], čini se kako će istim putem još jedna velika svjetska [mjenjačnica][exc] kriptovaluta, OKEx. OKEx je inače smješten u Hong Kongu koji se u zadnje vrijeme regulacijama obrušio na [ICO][ico]-eve i rad mjenjačnica pa OKEx bježi na "blockchain otok", Maltu.

Tim Byun iz OKEx-a, [kazao][kazao] je kako se vesele suradnji s vladom Malte s kojom dijele iste vrijednosti koje se tiču zaštite investitora i javnosti, sprječavanja pranja novca i KYC standarda kao i prepoznavanja inovacija i važnosti daljnjeg razvoja [blockchain][bc] tehnologije.

### Sudska tužba za JPMorgan

Sudska tužba zapala je JPMorgan koji je optužen za naplatu visokih provizija i znatno većih kamatnih stopa na gotovinske predujmove nakon što su svojim klijentima zabranili kupovinu kriptovaluta putem kartica. Građani su se pobunili kad su htjeli povrat tih troškova no JPMorgan je to odbio učiniti.

Iz ove najveće svjetske američke banke [kažu][jp] kako su zbog prevelikog rizika, (kao i neke [britanske banke][brit]) onemogućili kupovinu kriptovaluta kreditnim karticama no kako njihovi klijenti i dalje mogu koristiti svoje Chase debitne kartice bez dodatnih troškova na gotovinu. To se izgleda nije pokazalo istinitim jer je tisuće građana oštećeno visokim provizijama na koje ih JPMorgan nije prethodno upozorio i koje ne želi vratiti pa im prijeti kazna za nanošenje štete u iznosu od 1 milijun dolara.

### Europsko Blockchain Partnerstvo (bez Hrvatske)

U utorak (10.04.2018) su se 22 europske zemlje ujedinile u [Europsko Blockchain Partnerstvo][ebp] koje će se baviti [blockchain][bc] regulacijom i edukacijom. Ovim se priprema lansiranje udruženja za razvoj blockchaina na području EU koji bi služio privatnom i javnom sektoru te zadržavanje vodeće pozicije europskih država u razvoju blockchain tehnolgije. 

Osim 22 zemlje (među kojima nema Hrvatske), sve ostale članice EU pozvane su da im se pridruže i potpišu Deklaraciju o uspostavi europskog blockchain partnerstva. Međutim, kako doznaje [Jutarnji list][jutarnji], Hrvatska je jedna od 6 zemalja članica koje su odbile potpisivanje.

### Državne kriptovalute kao prijetnja gospodarstvu

[Digitalne valute središnjih banaka][dkuna] (CBDC) imaju mnogo nedostataka naspram privatnih kriptovaluta, zaključio je ovaj tjedan jedan od članova upravnog odbora švicarske narodne banke.

Andréa Maechler, [kazala][andrea] je kako su privatne kriptovalute manje riskantne jer bi [CBDC][cbdc] mogle izazvati "bank run" (masovno povlačenje novaca iz banaka) zbog zabrinutosti građana oko financijske stabilnosti i solventnosti banaka. Osim toga napominje kako [kriptovalute][cc] ne udovoljavaju [ključnim funkcijama novca][rrif] te iako blockchain tehnologija ima potencijal smanjenja troškova i povećanja transparentnosti, još uvijek ne zadovoljava zahtjeve RTGS (Real-Time-Gross-Settlement) platnog sistema.

Mi se, kao tvrtka iza projekta [dKune][dKuna] s time ne slažemo. Kriptoizacija nacionalnih valuta može biti isključivo pozitivna ako se [odradi kako treba][dKuna].

### Vijetnam steže obruč oko kriptovaluta 

Ovaj tjedan došao je kraj [najvećoj ICO prijevari][pincoin] u povijesti kriptovaluta. Radi se o Pincoin i Ifan ERC20 tokenima koji su u svojim inicijalnim ponudama prikupili 660 milijuna dolara oštetivši tako 32 tisuće investitora.

Nakon toga vijetnamski je premijer Nguyen Xuan Phuc natjerao vladu i regulatore da pooštre mjere u vezi aktivnosti povezanih s [kriptovalutama][cc]. [Kazao][link] je kako su kriptovalute i prikupljanje sredstava putem [ICO][ico] očito otišle u pogrešnom smjeru  te kako to predstavlja rizik ne samo za financijski sustav već i za mir u društvu. Središnja banka Vijetnama dobila je naredbu zabrane svih poslova povezanih s kriptovalutama dok je Ministarstvo pravosuđa zaduženo za dovršavanje regulatornog okvira virtualnih valuta.

----

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[ico]: https://bitfalls.com/hr/glossary/#ico
[link]: https://www.reuters.com/article/vietnam-cryptocurrency/vietnam-calls-for-tougher-measures-on-cryptocurrency-deals-amid-alleged-scam-idUSL3N1RO4DL
[pincoin]: https://cointelegraph.com/news/vietnam-pincoin-ifan-icos-exposed-as-scams-that-allegedly-stole-660-million
[rrif]: https://bitfalls.com/hr/2018/02/09/croatias-announcement-taxing-cryptocurrency/
[cc]: https://bitfalls.com/hr/2017/08/20/cryptocurrency/
[cbdc]: https://bitfalls.com/hr/2018/03/14/ecb-bitcoin-cant-provide-answer-cashless-society/
[dkuna]: https://bitfalls.com/hr/2017/10/31/dkuna-use-case-government-cryptocurrency-option/
[jutarnji]: https://www.jutarnji.hr/biznis/financije-i-trzista/procitajte-zasto-hrvatska-je-medu-rijetkima-koje-nisu-potpisale-deklaracije-o-umjetnoj-inteligenciji-i-blockchainu/7237536/
[jp]: https://www.reuters.com/article/us-jpmorgan-crypto-currencies/jpmorgan-sued-over-fees-for-cryptocurrency-purchases-idUSKBN1HI2T4
[kazao]: https://www.ccn.com/okex-to-become-second-major-cryptocurrency-exchange-to-move-to-malta/
[binance]: https://bitfalls.com/hr/2018/03/23/binances-fiat-crypto-exchange-soon-malta/
[bc]: https://bitfalls.com/hr/2017/08/20/blockchain-explained-blockchain-works/
[exc]: https://bitfalls.com/hr/glossary/#exchange
[brit]: https://bitfalls.com/hr/2018/02/05/cryptocurrency-markets-stuck-limbo-good-bad-news-china-world/
[ebp]: https://ec.europa.eu/digital-single-market/en/news/european-countries-join-blockchain-partnership
[andrea]: https://de.cointelegraph.com/news/swiss-national-bank-cryptocurrencies-are-better-than-state-issued-digital-currencies
