Međunarodni monetarni fond (MMF), organizacija kojoj je u cilju poticanje globalne monetarne suradnje te uspostavljanje financijske stabilnosti, pozvala je na globalnu suradnju u sferi [kriptovaluta][cc], upozoravajući na rizike povećanja cijena kriptovaluta.

Prema izvještaju Bloomberga, prošli je tjedan glasnogovornik MMF-a Gerry Rice izjavio da postoji potreba za "većim internacionalnim diskusijama i suradnjom među regulatorima."

Rice je dodao:

> "Kada cijena imovine brzo poraste, rizik se može akumulirati, pogotovo ako sudionici na tržištu posuđuju novac potreban za kupnju. Važno je da ljudi budu svjesni rizika i da procijene rizik."

Glasnogovornik je također naglasio da kriptovalute investitorima predstavljaju opasnost veću od samog financijskog gubitaka, a potencijalno se mogu koristiti i za pranje novca, financiranje terorizma, utaju poreza i prijevare.

Prethodno, MMF se zalagao za uravnoteženi pristup regulaciji kriptovaluta. U rujnu 2017. godine Christine Lagarde, izvršna direktorica organizacije, izjavila je da kriptovalute mogu uzrokovati masovno povlačenje [fiat][fiat] valuta pa ih stoga nije pametno ignorirati. 

Dodala je kako će kriptovalute donijeti "masovne poremećaje" te upozorila središnje banke i financijske institucije da posvete veću pozornost tehnologiji.

Najnovija izjava MMF-a dolazi nakon što je tajnik državne riznice Steven Mnuchin prošli tjedan izjavio da je Vijeće za nadzor financijske stabilnosti osnovalo radnu skupinu za provođenje rasprave s drugim američkim regulatorima. Rekao je i kako je grupa "vrlo usredotočena" na kriptovalute.

"Želimo biti sigurni da zli ljudi ne mogu koristiti kriptovalute za zle radnje", dodao je Mnuchin.


[cc]: https://bitfalls.com/hr/2017/08/20/cryptocurrency/
[fiat]: https://bitfalls.com/hr/glossary/#fiat
