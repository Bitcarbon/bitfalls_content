U posljednje vrijeme ljudi se počinju baviti [blockchain][bc] tehnologijom isključivo zbog visokih zarada pa se stoga sve više developerskih zajednica želi odmaknuti i fokusirati se na obnovu interneta.

Suosnivač Blockstacka, Muneeb Ali, gleda na blockchain kao na genijalan izum pomiješan sa neprestanim špekulacijama, [pumpovima][pump], prevarama i slično. Kaže kako je savršeno vrijeme da se developeri posvete izradi tehnologije koju vole, vrijeme kad su cijene [kriptovaluta][cc] niske jer čim cijene porastu, tržište počinje privlačiti pogrešne ljude zbog kojih kompletna tehnologija dolazi na loš glas.

Blockstack briše točke povjerenja iz mreže i koristi blockchain kako bi osigurao kritično povezivanje podataka poput identiteta, otkrića i spremanja. Nastao je iz eksperimenata na blockchainu Bitcoina odnosno prvog Bitcoin forka, Namecoina, na kojem je izgrađena prva iteracija blockstacka. Zanimljivo je kako su svi developeri koji su gradili ovaj decentralizirani web koristeći blockchain bili prijatelji koji su zajedno pokušavali riješiti probleme koje su stvorile velike centralizirane institucije umjesto da su se međusobno natjecali. 

Nakon što je Blockstack prošle godine izdao svoj vlastiti preglednik, Ali je rekao:

> "Fokusiramo se na izgradnju osnovne infrastrukture, Blockstack mreže, ali isto tako i developerskih alata pomoću kojih  developeri mogu graditi svoje aplikacije. Želimo integrirati što je više preglednika moguće pa smo se tako u svom zadnjem izdanju integrirali s Chromom i Safarijem umjesto da smo prisilili ljude da skinu naš samostalan preglednik."

Najniži slojevi interneta su nekako decentralizirani. To je transportni sloj gdje je smješten TCP/IP i gdje se uspostavljaju veze. Najveća centraliziranost je u najvišem, aplikacijskom sloju u kojem se nalaze domene od federativne važnosti uključujući velike sigurnosne certificirane pružatelje kao što je to Versign.

U Zookovom trokutu postoje tri ključna svojstva, decentralizacija, sigurnost i čitljiva imena ljudi. No samo se dva mogu postići istovremeno. 

> "Zamislite javni ključ koji svatko može generirati kao ime, ali je nejasan. Možete podijeliti svoj javni ključ i ga nitko neće zapamtiti, ali je decentraliziran. U drugu ruku, Twitter ima čitljiva ljudska imena, ali Twitter upravlja mjestom imena", rekao je Ali.

Ljudi su dugo vremena mislili kako je nemoguće imati čitljiva imena ljudi u decentraliziranom sustavu, ali ispostavilo se da je ipak moguće. Namecoin je implementirao sustav u kojem ljudi mogu registrirati čitljivo ljudsko ime na potpuno decentraliziran način.

Sve to ima svoje prednosti i mane. Decentralizirana imena su težak tehnički zadatak koji zahtjeva puno kompromisa, ali dobro je što Blockstack istraživanjem različitih dizajna kompromisa daje više opcija developerima. 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[pump]: https://bitfalls.com/hr/2018/01/12/anatomy-pump-dump-group/

