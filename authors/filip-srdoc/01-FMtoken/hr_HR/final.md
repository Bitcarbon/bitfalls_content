Ispada da je [kriptovaluta][cc] stvorena za gledanje pornografskih sadržaja uživo, veliko razočaranje (iznenađenje :) op. ur.).

Četiri investitora u digitalnu valutu pod nazivom Fantasy Market tvrde kako je tajnoviti CEO dotične valute prošli tjedan nestao s njihovim novcem te usprkos stalnim zahtjevima za povrat ne vraća njihove investicije.

Navodna nemogućnost investitora da unovče Fantasy Market tokene (FM tokens) može se gledati kao upozorenje svim investitorima na užarenom tržištu [kriptovaluta][cc].

Jonathan Lucas, mozak iza FM tokena, namjeravao je podići čak 25 milijuna dolara prošle godine, sudeći po Lucasovom [whitepaperu][wp]- investicijskom planu koji je kružio među investitorima.

U whitepaperu piše kako bi se FM tokeni koristili za plaćanje gledanja pornografije uživo.

Kriptovalute poput [bitcoina][btc], ethera i ripplea, s njihovim visokim vrijednostima spadaju pod najrazvikanije investicije. FM tokeni, kao i druge inicijalne ponude tokena ([ICO][ico]), obično imaju ograničenu uporabu, za razliku od kriptovaluta, i često se baziraju na tehnologiji [Ethereuma][eth].

Kriptovalute su isto tako široko poznata investicijska imovina. Slabo su regulirane i podložne su naglim promjenama u procjeni (volatilnost).

Zbog svoje volatilnosti i nedostatka regulacije, predsjednik Komisije za vrijednosne papire i burzovnu komisiju (SEC), Jay Clayton, u prosincu je izrazio zabrinutost zbog investitora na Main Streetu koji ulaze u [ICO][ico] nadajući se ostvarivanju velikog bogatstva.

Nažalost, Claytonova izjava stigla je prekasno za bijesne investitore u FM tokene.

Pothvat je podbacio u studenom nakon što je The Post sat vremena ispitivao Lucasa o tome kako bi njegov ICO zapravo funkcionirao te o izjavama koje je napisao u svom whitepaperu.

"Jonathan Lucas (najvjerojatnije pseudonim) prevario nas je  i pobjegao sa kriptovalutom",  jedan je bijesni investitor rekao za The Post, nakon više od dva mjeseca istraživanja Fantasy Marketa. 

Nije poznato koliko je Lucas bio blizu svom cilju da prikupi i ukrade svojih 25 miljuna dolara. U studenom je rekao novinaru da je prikupio manje od 2 miljuna dolara. No, u rujnu se u svojim privatnim razgovorima koje je The Post vidio, hvalio kako još samo 13% nedostaje kako bi prikupio 5 miljuna dolara, što znači otprilike 4.4 miljuna dolara.

Lucas, koji nije optužen za nikakve zle radnje, nije želio dati nikakve komentare.

U nedjelju (07.01.2018.), sudeći po svojoj web stranici, izgleda kao da tvrtka pokušava vratiti novac svojim investitorima, tražeći samostalne investitore da ih kontaktiraju u idućih 90 dana.

Jedan od investitora koji je dobio povrat novca i dalje je nezadovoljan.

"Nedavno sam zaprijetio da ću poslati sva izvješća policiji i FBI-u" rekao je drugi pošteđeni investitor za The Post. "U roku od nekoliko sati vratili su mi moj ether u protuvrijednosti dolara jednakim onome kada sam ga početkom rujna investirao, no kako se u međuvremenu vrijednost ethera gotovo utrostručila, zadržali su ostatak moje investicije, kradući mi tako prilično puno novca."

Investitori su morali kupiti FM tokene etherom, čija je vrijednost u posljednjem mjesecu porasla za 160 posto.

Treći investitor rekao je kako se Lucas čini kao aktivan trgovac na [mjenjačnicama][exc] kriptovaluta.

"Nisam baš u poslovima koji se bave varanjem ljudi, ali ja osobno ne bih koristio vlastito ime za takav projekt", napisao je Lucas u razgovoru 14. studenog.

[cc]: https://bitfalls.com/hr/glossary/#cryptocurrency](https://bitfalls.com/hr/2017/08/20/cryptocurrency/
[eth]: https://bitfalls.com/hr/2017/09/19/what-ethereum-compare-to-bitcoin/
[exc]: https://bitfalls.com/hr/glossary/#exchange
[wp]: https://bitfalls.com/hr/glossary/#whitepaper
[ico]: https://bitfalls.com/hr/glossary/#ico
[btc]: https://bitfalls.com/hr/2017/09/01/send-receive-bitcoin/









