
Novo izvješće tvrtke [Ernst & Young][ey] detaljno prikazuje koliko je velik problem sigurnost kada je riječ o [kriptovalutama][cc]. Istraživači su prikupili podatke o 372 inicijalne ponude coinova ([ICO][ico]) koje su se dogodile između 2015. i 2017. godine i otkrili da više od 10 posto sredstava prikupljenih ICO-om ukradu hakeri, što otprilike iznosi 1,5 milijuna dolara mjesečno. Uz krađu novca, hakeri također dobivaju pristup osobnim informacijama kao što su adrese, telefonski brojevi, bankovni podaci te brojevi kreditnih kartica.

Kriptovalute poput Bitcoina postale su nevjerojatno popularne i svatko od Ghostface Killaha do KFC-a na neki način ulazi u njih. No digitalne valute od kad postoje, uglavnom funkcioniraju bez regulacije i bez sigurnosnih mreža. To u kombinaciji s nedostatkom odgovarajućih sigurnosnih mjera povećava mogućnost hakiranja mjenjačnica i velike krađe kriptovaluta . 

Ernst & Young kaže kako je phishing najpopularniji pristup koji koriste hakeri. "Hakeri su privučeni navalom, odsutnosti centraliziranog autoriteta, nepovratnim transakcijama na blockchainu i informacijskim kaosom", pišu u izvještaju. Kažu i da se učestalost napada povećava.

Izvješće Ernst & Young također ističe da uz lošu sigurnost svijet kriptovaluta također pogađaju i problemi poput nedostatka regulacije te loši standardi za procjenu ICO-a. Istraživači su rekli da se ICO tokeni umjesto važnim aspektima, poput predviđanja razvoja projekta i njihove prirode, vrednuju temeljem razvikanosti i [FOMO][fomo] - straha od propuštene prilike.

No, situacija se okreće za kriptovalute, kako u pogledu regulacije tako i popularnosti. Sve manje projekata ispunjava ciljeve prikupljanja sredstava, oko 93% prošlog lipnja u usporedbi sa samo 23% onih koji uspješno izvršavaju svoje ciljeve u studenom. Niz zemalja ili uspostavlja ili razmatra regulaciju. I Kina i Južna Koreja izdale su zabrane, a mnoge zemlje, uključujući SAD, Japan, Kanadu i Australiju, reguliraju ICO-e s primjenjivim zakonima. U SAD-u je Komisija za vrijednosne papire (SEC) prošlog rujna pokrenula cyber ​​jedinicu posvećenu istraživanju digitalnih financijskih prevara koja je već podnijela nekoliko optužbi protiv navodnih prevara.

Izvješće Ernst & Younga sugerira kako bi osnivači, investitori i regulatori trebati biti transparentniji, marljiviji te kako bi morali surađivati ​​u odgovaranju na pitanje kako regulirati te valute. "Jednom kada su novi standardi prihvaćeni od strane svih sudionika - dopuštajući poboljšanu transparentnost, prevenciju prevara i legitimitet - zaštita investitora i korisnika imala bi veće šanse za uspjeh", rekao je Greg Cudahy, voditelj globalne tehnologije, medija i zabave te telekomunikacija tvrtke Ernst & Young, navodi [CNET][cnet].

[cnet]: https://www.cnet.com/news/hackers-stole-15-million-a-month-from-cryptocurrency-funds/
[fomo]: https://bitfalls.com/hr/glossary/#fomo
[cc]: https://bitfalls.com/hr/2017/08/20/cryptocurrency/
[ico]: https://bitfalls.com/hr/glossary/#ico
[ey]: http://www.ey.com/Publication/vwLUAssets/ey-research-initial-coin-offerings-icos/%24File/ey-research-initial-coin-offerings-icos.pdf





