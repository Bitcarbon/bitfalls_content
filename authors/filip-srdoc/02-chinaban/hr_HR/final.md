Viši dužnosnik Narodne banke Kine navodno poziva na širu zabranu usluga povezanih s trgovanjem [kiriptovaluta][cc] u zemlji.

Pan Gongsheng, zamjenik guvernera središnje banke, rekao je da će vlada, kako bi spriječila tržišni rizik, primjenjivati strože propise da bi okončala sve aktivnosti i usluge vezane uz trgovinu kriptovaluta. Novost dolazi danas putem [Reutersovog](https://www.reuters.com/article/us-china-bitcoin/pboc-official-says-chinas-centralized-virtual-currency-trade-needs-to-end-source-idUSKBN1F50FZ) izvještaja, navodeći interni dopis pregledan od strane novinarske agencije.

Iako još nije jasno hoće li priopćeni dopis postati dio trenutne politike, vijest ukazuje na neprekidno poduzimanje oštrih poteza glavnih kineskih regulatora u smjeru suzbijanja špekulacije kriptovalutama i smanjenja percipiranog financijskog rizika u zemlji.

Prema izvješću, Pan je u dopisu izjavio da bi se ta šira zabrana trebala proširiti na usluge i aktivnosti koje uključuju pojedinačne ili institucionalne market-makere, centralizirane platforme za trgovanje, te jamce ili pružatelje usluga kao što su online, centralizirani [novčanici][wallet].

Početkom rujna, kineski regulatori zabranili su inicijalnu ponudu coina ([ICO][ico]) u zemlji, a potom i naredili domaćim [mjenjačnicama][ex] da obustave usluge prodavanja kriptovaluta za [fiat][fiat] novac.

Slijedeći ograničenja, glavne mjenjačnice u Kini počele su se fokusirati na over-the-counter tržište (OTC - prodaju uživo) i prekomorske kripto-za-kripto trgovine - usluge koje su trenutačno još uvijek dostupne stanovnicima Kine.

Izvješće pokazuje da Pan sada traži suradnju središnjih i lokalnih vlasti kako bi se istražile i kasnije blokirale bilo koje domaće ili strane platforme koje omogućuju ulagačima u Kini sudjelovanje u trgovanju kriptovalutama.

[ex]: https://bitfalls.com/hr/glossary/#exchange
[ico]: https://bitfalls.com/hr/glossary/#ico
[fiat]: https://bitfalls.com/hr/glossary/#fiat
[cc]: https://bitfalls.com/hr/2017/08/20/cryptocurrency/
[wallet]: https://bitfalls.com/hr/2017/08/31/what-cryptocurrency-wallet/

