Prema mišljenju vodećih europskih političara, člana izvršnog odbora Europske centralne banke, Benoit Coeurea i predsjednice Švicarske banke za međunarodna poravnanja (BIS), Jacqueline Lohe, [bitcoin][btc] i ostale kriptovalute ne mogu pružiti adekvatno rješenje sve očitijem bezgotovinskom društvu. Oni u nedavnom [izvještaju][link] tvrde kako se [kriptovalute][cc] vrlo rijetko koriste kao mjera vrijednosti dobara i usluga te da su zbog preskupe i prespore provedbe transakcija gotovo neiskoristivi u funkciji platnog sredstva. Također, funkciju pohrane vrijednosti u bitcoinu zbog njegove volatilnosti poistovjećuju s kockanjem u kasinu.

Bez obzira što i dalje prevladava u većini svijeta, gotovina neće zauvijek biti kralj jer su nova [istraživanja BIS-a][bis] pokazala da je od početka stoljeća udio bezgotovinskog plaćanja u BDP-u 25 vodećih zemalja gotovo udvostručen. Kada bi gotov novac u potpunosti nestao, ekonomija bi ovisila samo o likvidnosti poslovnih banaka. 

BIS u svom [izvještaju][izvj] tvrdi da bi [digitalna valuta središnje banke][dkuna] (CBDC) mogla riješiti taj rizik, no također ističu mogućnost stvaranja poremećaja u funkcioniranju sadašnje ekonomije i cijelog financijskog sustava. Takva centralizirana valuta bila bi znatno sigurnija, ali gotovo bez anonimnosti kakvu danas pruža korištenje gotovine, što znači da bi korištenje novca u ilegalne svrhe bilo drastično smanjeno. Negativna strana toga jest bankarsko posjedovanje dosad neviđene količine informacija o pojedincima. 

Gotov novac polako, ali sigurno postaje povijest i svijet se okreće novim alternativnim rješenjima. Sljedeći tjedan, skupina G20 zemalja raspravljati će o bitcoinu i ostalim kriptovalutama kao i o CBDC-u jer čini se kako tehnologija [blockchaina][bc] prodire u sve pore ekonomije i brže nego što su neki očekivali. 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate

[bis]: https://www.bis.org/publ/qtrpdf/r_qt1803g.htm
[link]: http://www.ecb.europa.eu/press/inter/date/2018/html/ecb.in180313.en.html
[izvj]: https://www.bis.org/cpmi/publ/d174.htm
[btc]: https://bitfalls.com/hr/2017/09/01/send-receive-bitcoin/
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[dkuna]: https://bitfalls.com/hr/2017/10/31/dkuna-use-case-government-cryptocurrency-option/
