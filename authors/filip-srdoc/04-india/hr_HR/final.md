Indijska porezna uprava poslala je obavijest desecima tisuća ljudi koji se bave [kriptovalutama][cc], nakon što je saznala da su u 17 mjeseci provedene transakcije u vrijednosti od ukupno 3.5 milijarde dolara.

Taj potez prati ministarstvo financija koje se još uvijek bori s regulacijom kriptovaluta. Kriptovalute mjesečno privlače 200 tisuća korisnika koji na trgovinu troše 20 milijardi Indijskih rupija (315 mlrd. USD) mjesečno, piše [Reuters][reuters].

U međuvremenu, indijska vlada opet je izdala nova upozorenja koja se odnose na ulaganja u Ponzi scheme i to zbog policijskih pritužbi od strane stotina prevarenih investitora. Porezna uprava u svojoj obavijesti traži od onih koji se bave kriptovalutama (poput [Ethereuma][eth] i Ripple-a) da plate porez na kapitalnu dobit. To također uključuje i upite o njihovim ukupnim udjelima te izvoru sredstava. Kao i Kina prije toga, Indija je zabrinuta zbog svojih građana koji trguju na offshore mjenjačnicama. 

Dosegnuvši gotovo $20,000 u prosincu, Bitcoin je nedavno po prvi puta od studenog pao ispod $10,000. Iako se virtualne valute polako uvlače u širu financijsku javnost SAD-a Cboe-ovim lansiranjem prvih bitcoin budućnosnica, zemlje se i dalje bore s procesom legitimizacije kriptovaluta.

Krajem prošlog mjeseca je Južna Koreja, koja je nakon Japana i SAD-a treće najveće svjetsko tržište kriptovaluta, donijela nove zakone o nadzoru burzi te zabranila otvaranje anonimnih računa za kriptovalute. U SAD-u se mjenjačnica Coinbase pobunila nakon što joj je kalifornijski sud naredio da s IRS-om podjeli financijske informacije o više od 14,000 njezinih korisnika.

[cc]: https://bitfalls.com/hr/2017/08/20/cryptocurrency/
[reuters]: https://www.reuters.com/article/us-markets-bitcoin-india-taxes/india-sends-tax-notices-to-cryptocurrency-investors-as-trading-hits-3-5-billion-idUSKBN1F8190?utm_campaign=trueAnthem:+Trending+Content&utm_content=5a63607f04d3013aee752148&utm_medium=trueAnthem&utm_source=twitter
[eth]: https://bitfalls.com/hr/2017/09/19/what-ethereum-compare-to-bitcoin/
