Tražimo i **plaćamo** autore!

Ako ste kripto-entuzijast i/ili zainteresirani za pisanje [novosti](https://bitfalls.com/category/news/), [vodiča](https://bitfalls.com/category/guides/), i [objašnjenja](https://bitfalls.com/category/essential/) na engleskom i/ili hrvatskom jeziku, nastavite čitati.

## Uvjeti

- jasno i laicima pristupačno objašnjavanje. Cilj svih naših pisanih materijala je da budu čim pristupačniji široj, nestručnoj javnosti.
- osnove Git-a (naučiti [ovdje](https://guides.github.com/)).
- pisanje u [Markdown](https://guides.github.com/features/mastering-markdown/) formatu.
- sudjelovanje u peer review procesu (detalji dolje).
- barem nekakvo iskustvo u pisanju.
- članak koji platimo i objavimo je ekskluzivno vlasništvo Bitfalls d.o.o. Ponovno objavljivanje drugdje **nije** dozvoljeno, osim ako se radi o dijelu paragrafa popraćenim poveznicom na original. Autor će biti potpisan kao autor, i imati svoj profil na Bitfalls.com, no sam članak postaje intelektualno vlasništvo portala.
- u nekim slučajevima moguć je dogovor takav da na Bitfalls.com objavimo članak koji je već negdje objavljen, radi spajanja publike ili širenja znanja. U tom slučaju članak se ne plaća, ali nije ni ekskluzivan. Takav dogovor mora se pismeno finalizirati između Bitfalls i originalnog autora te platforme na kojoj se originalni članak nalazi.
- ako objavljujemo samo prijevod članka koji je drugdje objavljen u drugom jeziku (isključivo uz dopuštenje originalnog autora i platforme na kojoj je članak objavljen), plaća se cijena prijevoda (detalji ispod).

## Plaćanje

**Plaća se u ETH valuti.**

Ako želite isplatu u nekoj drugoj (BTC, DICE, OMG, NEO, Gas, XTZ...) od cijene se odbijaju tržišne provizije mijenjanja jedne valute u drugu.

Plaćamo u protuvrijednosti od $20 do $150 (USD) na originalnom jeziku, i do $100 po prijevodu na drugi. To znači da će npr. neki kvalitetni vodič kroz Solidity programiranje vrijediti 250 USD u ETH ako ga pošaljete na engleskom i hrvatskom, dok će manja vijest poslana samo na hrvatskom jeziku poput [ove](https://bitfalls.com/hr/2017/09/11/switzerlands-chiasso-accept-bitcoin-tax-payments/) vrijediti 20 USD u ETH.

Točnu cijenu neke ideje dobiti ćete je kada je predložite i predstavite u nekom sažetom obliku, no te se cijene tada držimo, a isplaćuje se na bazi konverzije **kada se članak objavljuje**.

_Primjer: 1.1.2018. 1 ETH = $300. Dogovorena je cijena za $150. Autor isporuči članak 7.1.2018. na hrvatskom jeziku. Članak još ne izlazi, pa se stoga ne isplaćuje. Članak objavljujemo 12.1.2018., kada je 1 ETH pao na 235. Originalnog dogovora se držimo, i umjesto da autor primi samo 0.5 ETH, on prima ~0.64 ETH zbog pomaka tečaja. Isto se važi u drugom smjeru - ako se ETHUSD poveća tako da je 1 ETH = $500 USD, autor dobiva 0.3 ETH. U svakom slučaju dobiva **trenutnu** protuvrijednost 150 USD u ETH. Ako taj ETH kasnije naraste na 5000, autor je dugoročno profitirao još više._

Ako je netko poslao članak na jednom jeziku, naknadni prijevod na drugi također plaćamo - $20 do $100. Ne morate biti autor članka kojeg prevodite.

Nema limita na količinu sadržaja koju pojedini autor može izbaciti na mjesec. Ako dobro pišete, i dovoljno često proizvodite novi sadržaj, ovo vam lako može postati posao od punog radnog vremena.

## Proces i peer review

Nakon što budete prihvaćeni u tim autora, predložite temu putem maila. Raspravit ćemo je, možda malo ispeglati okvir, i dogovoriti cijenu i okvirno vrijeme isporuke.

Skicu pišete i šaljete u sustav prema uputama u [Github repozitoriju](https://github.com/Swader/bitfalls_content).

Pod [Pull Requests](https://github.com/Swader/bitfalls_content/pulls) vidjeti ćete radove ostalih autora. Predlažemo da za vrijeme čekanja na pregled vašeg članka pregledate tuđe radove i ostavite koji komentar - kako poboljšati rad, nedostaje li nešto, ima li koja kriva informacija, članak nije dovoljno objektivan, itd. Drugi autori će cijeniti priliku za poboljšanje, a uz dovoljno takve _peer review_ aktivnosti i vi sami kvalificirati ćete se za određene bonuse (vidi dolje).

## Nagrade i bonusi

Za članke koji privuku veću publiku, moguće su isplate bonusa. Veličine bonusa ovise o tome koliko smo nadmašili zadane brojke, i je li promet plaćen ili organski (plaćeni lažni promet se lako naknadno detektira te neće pridonijeti premašenju ciljane cifre). Načini za povećanje posjećenosti uključuju: promocija na socijalnim medijima, objavljivanje na Redditu / Steem.it-u, itd., predstavljanje teme na nekom meetupu ili konferenciji te prikazivanje linka prisutnima, itd.

Oni autori koji će biti aktivni u **peer review** (vidi gore) procesu također se kvalificiraju za određene bonuse u obliku trajnih povećanja cijena članaka - drugim riječima, njihovi članci vrijediti će više. Za upute *kako* peer review-ati, pogledati upute [u repozitoriju](https://github.com/Swader/bitfalls_content).

Svi bonusi biti će određeni od slučaja do slučaja ovisno o performansama pojedinog autora. Svi bonusi su isključivo subjektivni i nisu garantirani.

---

Zainteresirani? Prštite od znanja i rado biste ga prodali? Javite se na [mail][mail] s primjerima pisanih radova. Nije problem ako ih nemate, ali pomoći će vam pri prijavi - i osobni blog je sasvim OK.

[mail]: mailto:contact@bitfalls.com